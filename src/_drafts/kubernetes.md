---
title: کوبِرنیتِس
tags: serverless k8s
uuid: cb156b20-b630-4dfa-b219-b6e6b6d2d7b4
---
در [مقاله‌ی قبلی] از سرورلس نوشتم  و قول دادم که بزودی بنویسم چطور سرور خودمان را راه بیاندازیم. الوعده وفا. به [کوبرنیتس] خوش آمدید.

# وضعیت فعلی[^1]
قبل از اینکه به معرفی کوبرنیتس بپردازیم بیایید نگاه کوتاهی بکنیم به آنچه تا به حال برای راه اندازی یک سرویس اینترنتی مرسوم بوده است. 

ساده‌ترین روش اتصال به یک سرور لینوکس یا ویندوز و نصب یک وب‌سرور و بعد هم نصب ماژول‌های لازم برای اجرای برنامه‌ی اصلی و سرو کردن درخواست‌های کلاینت‌ها بوده است. مثلا فرض کنیم هدف راه‌اندازی وردپرس است. ما باید php و mysql و nginx را روی سرور نصب و تنظیم کنیم تا درست با هم کار کنند و در نهایت هم یک دامنه را به سرور متصل کنیم. این مثال حداقل برای هر سرویس یا API اینترنتی که از HTTP استفاده می‌کند صادق است.

مراحل بالا را معمولا مدیر سیستم‌ها با ابزارهای اتوماسیون مانند Ansible انجام می‌دهند ولی همچنان راه‌اندازی و نگهداری چنین ترکیبی از برنامه‌های مختلف و اتصال صحیح آنها به یکدیگر و مدیریت و نظارت و نگهداری از آنها سخت است.

شرکت‌ها هم از سال‌ها پیش برای پشتیبانی از سرویس‌های تجاری و بانکی و مانند اینها از اپلیکیشن‌سرورهای پیچیده استفاده کرده‌اند که من کلا از پرداختن به آن صرف نظر می‌کنم چرا که سود چندانی برای ما ندارد.

آنچه مدرن‌تر است در حال حاضر بکارگیری خدمات سرویس‌دهنده‌های ابری است. آنها اجزای مورد نیاز برنامه‌ها را به خدمات کوچکتری تقسیم کرده‌اند که هر یک جداگانه ارائه می‌شود و نرخ خودش را دارد و معمولا در مقیاس وسیع قابل استفاده است. استفاده کننده بجای اتصال به سرور و نصب دستی برنامه‌ها، از پنل مدیریت یا به صورت حرفه‌ای‌تر از ابزارهای خط‌فرمان و فایل‌های تنظیمات معمولا به فرمت yaml استفاده می‌کند و با کمک API سرویس‌دهنده‌ابری منابع مورد نیازش را می‌سازد. بدون شک بزرگترین شرکتی که در این حوزه دارد اینترنت را تسخیر می‌کند شرکت آمازون است.

سرویس‌دهنده‌های ابرای مزایای غیرقابل انکار و البته معایبی جدی دارند. بزرگترین مزیتشان اینست که پیچیدگی اداره‌ی زیربنای مورد نیاز برای اجرای هر سروس و برنامه‌ای را از ما دور می‌کنند. آنها به نوع تیم‌های کوچک را توانمند می‌کنند تا پروژه‌های بزرگ اجرا کنند. هرچند از معایب آنها نباید غافل شد. اول اینکه مهمترین‌هایشان در ایران قابل استفاده نیستند. دوم اینکه وابستگی جدی و مونوپولی ایجاد می‌کنند و سوم هم اینکه لزوما ارزان نیستند.

با کمک کوبرنیتس ما از مزایای قابل توجهی برخوردار می‌شویم و از معایبی که نام بردم پرهیز می‌کنیم.

# کوبرنیتس چیست؟
کوبرنیتس یک سرویس‌دهنده‌ی ابری سطح پایین کوچک روی سرور شماست. کوبرنیتس خودش را اینگونه تعریف می‌کند:

> Kubernetes (K8s) is an open-source system for automating deployment, scaling, and management of containerized applications.

کوبرنیتس ابزاری است که می‌تواند برنامه‌هایی را که در یک یا چند کانتینر بسته‌بندی شده‌اند را از ما بگیرد و بر روی یک یا چند یا صدها سرور (به تعدادی که ما مشخص می‌کنیم) راه‌اندازی کند، همواره آنها را تحت نظر بگیرد، در صورت خرابی یک سرور کانتینرها را بر روی یک سرور دیگر بالا بیاورد، اتصالات شبکه بین کانتینرها را مدیریت کند و دسترسی داخلی و خارجی به کانتینرها را محدود کند.

 

[مقاله‌ی قبلی]: ../serverless.html
[کوبرنیتس]: https://kubernetes.io/
[^1]: Status Quo
