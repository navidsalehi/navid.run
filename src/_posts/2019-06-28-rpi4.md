---
title: Raspberry Pi 4
tags: soc usb3 rpi4 arm
uuid: b507260b-542a-4faa-8a24-2e5bf2af3ca0
---

بتازگی بنیاد رزبری‌پای نسخه ۴ این بورد رو [منتشر](https://www.raspberrypi.org/blog/raspberry-pi-4-on-sale-now-from-35/) کرد. به قدری از این آپگرید خوشحال شدم که تصمیم گرفتم در موردش مطلب کوتاهی بنویسم.

[نسخه چهارم](https://static.raspberrypi.org/files/product-briefs/Raspberry-Pi-4-Product-Brief.pdf) رزبری تغییرات مهمی نسبت به [نسخه‌ی سه `B+`](https://static.raspberrypi.org/files/product-briefs/Raspberry-Pi-Model-Bplus-Product-Brief.pdf) داشته. مهمترین تغییرات رو در زیر نام می‌برم.

- اضافه شدن دو عدد پورت USB 3.0
- ارتقاء پردازنده منجر به افزایش کارایی تا سه برابر
- پورت شبکه گیگابیت با اتصال مستقیم به SoC
- رم تا چهار گیگابایت
- پشتیبانی از 4k
- پشتیبانی از دو خروجی میکرو hdmi
- بلوتوث نسخه ۵
- پورت USB C برای تغذیه تا ۳ آمپر

قیمت هم ۳۵ و ۴۵ و ۵۵ دلار به ترتیب برای نسخه‌های یک و دو و **چهار** گیگابایتی بورد.

این هم عکس تازه رسیده از سایت رزبری:


![عکس پیدا نشد!](assets/pimg/rpi4.jpg)

برای من که از رزبری به عنوان سرور استفاده می‌کنم مهمترین تغییر اضافه شدن نسخه ۳ یو‌اس‌بی است. با اینکار امکان تبدیل رزبری به یه فایل‌سرور یا بک‌آپ‌سرور فراهم می‌شه. قبلا هم می‌شد اینکار رو انجام داد اما سرعت محدود به یو‌اس‌بی ۲ بود.

پورت شبکه مستقیما به SoC وصل شده و بنابراین پهنای ارتباط اختصاصی خودش رو داره. دو پورت USB 2 و دو پورت USB 3 همگی یک اتصال PCI Express Gen 2 با پنهای باند 4Gpbs رو با هم شریک هستند.

به نظر من رزبری یک کامپیوتر بسیار قدرتمنده که هر کسی رو بویژه نوجوانان رو قادر می‌کنه که به سرعت ایده‌های سخت‌افزاری و نرم‌افزاری خودشون رو اجرا کنند و یا از اون به عنوان کامپیوتر اصلی خودشون استفاده کنند.

