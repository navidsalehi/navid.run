---
title: راست به چپ نویسی در گیتهاب
tags: گیتهاب rtl
uuid: 32388e64-2c5c-48f2-9eaa-5424df1a763e
category: راهنما
---
برای اینکه در گیتهاب درست و زیبا فارسی و راست به چپ بنویسیم یک راه حل ساده وجود دارد که در ادامه شرح می‌دهم.

گیتهاب به صورت پیشفرض امکانی برای راست به چپ کردن متن ورودی ندارد. بنابراین متن‌های فارسی را هم مثل انگلیسی چپ به راست نمایش می‌دهد که انصافا خیلی بدشکل می‌شود.

{: .center}
![""](assets/pimg/github-ltr.jpg "یک کامنت گیتهاب در حالت عادی")

اما خوشبختانه گیتهاب از تگ‌های HTLM برای افزودن استایل به متن پشتیبانی می‌کند. بنابراین به شکل زیر می‌توان فارسی نوشت:

```
<div dir="rtl">
متن کامنت با فرمت مارک‌داون
</div>
```
همینکار را در نوشتن فایل‌های README می‌توان انجام داد.


{: .center}
![""](assets/pimg/github-rtl.jpg "همان کامنت گیتهاب با تکنیک بالا")


از جایی که من دوست دارم همه کارها را خودکار کنم تصمیم گرفتم یک اسکریپت [Tampermonkey](https://chrome.google.com/webstore/detail/tampermonkey/dhdgffkkebhmkfjojejmpbldmpobfkfo) بنویسم که یک دگمه به نوارابزار گیتهاب اضافه کند که موقع کامنت با فشار دادن آن همان چند خط کپی بشود در جعبه کامنت! در مورد Tampermonkey هم یک توضیح کوتاه بدهم. این برنامه یک افزونه کروم است، نسخه فایرفاکسش [Greasemonkey](https://addons.mozilla.org/en-US/firefox/addon/greasemonkey/) نام دارد. کاری که می‌کند اینست که اسکریپتهایی که شما می‌نویسید یا از بین مجموعه اسکریپت‌های موجود انتخاب می‌کنید روی دامنه‌ها و سایت‌های خاصی پیاده می‌کند. یعنی مثل یک فیلتر عمل می‌کند. یعنی بعد از اینکه محتوای سایت از سرور دانلود شد یکبار آنرا از درون اسکریپت عبور می‌دهد و خروجی را به ما نمایش می‌دهد. به این ترتیب هر اسکریپت می‌تواند سایت را بخواند و در آن تغییراتی ایجاد کند. 

حالا با این توضیح کوتاه برویم سروقت اسکریپت. خوشبختانه متوجه شدم که قبلا [Rob Garisson](https://github.com/Mottie/GitHub-userscripts) برای گیتهاب [اسکریپتی مشابه](https://greasyfork.org/en/scripts/20542-github-rtl-comment-blocks) نوشته است. با این تفاوت که بجای تگ HTML از مارک‌های یونیکد (نشانه‌های یونیکد)  [`&rlm`](https://en.wikipedia.org/wiki/Right-to-left_mark) و [`&lrm`](https://en.wikipedia.org/wiki/Left-to-right_mark) استفاده کرده که اتفاقا روش حرفه‌ای‌تری به نظر می‌رسد. تنها عیبش اینست که تا صفحه ریفرش نشود متن همچنان چپ به راست نمایش داده می‌شود. به همین خاطر من از تگ‌های HTML استفاده کردم. اگر تمپرمانکی را نصب کرده باشید با مراجعه به [صفحه برنامه](https://greasyfork.org/en/scripts/20542-github-rtl-comment-blocks) می‌توانید این اسکریپت را نصب کنید.

{: .center}
!["Photo: Rob Garrison"](assets/pimg/ce7d1070-3327-11e6-91bd-403e75e679bd.gif "Photo: Rob Garrison")

{: .image-caption}
*Photo: Rob Garrison*

به امید اینکه درست‌تر و زیباتر بنویسم!

